<!DOCTYPE html>
<html>
<body>
<h6>Przepis dla cierpliwych lub chcących wyrobić sobie cierpliwość;)

Bigos




3 kg kapusty kiszonej

20 dag słoniny

50 dag karczku

50 dag wołowiny od kotleta

30 dag kiełbasy zwyczajnej

20 dag boczku wędzonego

5 grzybów suszonych

koncentrat pomidorowy

papryka słodka w proszku

1 czubata łyżka majeranku

ziele angielskie

liść laurowy

4 duże cebule

Kapustę kiszoną 2 razy zagotować w wielkim garze, odlać wodę. W osobnym garnczku przetopić słoninę i wrzucić pokrojone kawałki mięsa. Mięso zrumienić i dodać 2 pokrojone w plastry cebule. Poddusić i dolać trochę wody. Gotować około 15 minut. Powstanie z tego gulasz. Po ugotowaniu wlać gulasz do kapusty kiszonej, wrzucić parę listków laurowych i ziele angielskie.

Teraz przystępujemy do krojenia kiełbasy i boczku. Wrzucamy na roztopioną słoninę i dodajemy pokrojoną cebulę. Całość dusimy i wrzucamy do gara z kapustą.

Grzyby namoczyć 1 godzinę i pokroić w paski. Wrzucić do gara z kapustą. Wszystko gotować 2 godziny, dodać koncentrat pomidorowy, pół paczki sproszkowanej papryki. Ponownie gotować 2 godziny.

Pod koniec gotowania dodać majeranek i zrobić zasmażkę z 3 łyżek mąki. Bigos będzie jeszcze smaczniejszy, gdy na drugi dzień podgotujemy go ponownie.</h6>
<p>czy nieeeeeeeeee graszzzzzzzzzzz</p>
</body>
</html>
